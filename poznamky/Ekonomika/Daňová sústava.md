<!-- markdownlint-disable MD033 -->

# Daňová sústava

## Obsah

[obsah]

## Štátny rozpočet

{z}**Štátny rozpočet** – je **centralizovaný peňažný fond štátu**, ktorý je vytváraný, rozdeľovaný a používaný predovšetkým s využitím **nenávratného** a **neekvivalentného** spôsobu rozdeľovania.{/z}

- Verejný rozpočet okrem ŠR zahŕňa rozpočet verejnej správy, územnej samosprávy, fondy sociálneho a zdravotného zabezpečenia.
- Štátny rozpočet je doplnený sústavou miestnych rozpočtov.
- Zostavuje sa na jeden kalendárny rok.
- V SR je jeden ŠR.

### Bilancia štátneho rozpočtu

Z účtovného hľadiska je ŠR bilanciou príjmov a výdavkov.

Má dve časti:

- **{color=green}+{/color} príjmovú** – na strane príjmov sa sledujú jednotlivé druhy príjmov, ktoré plynú do ŠR;
- **{color=red}-{/color} výdavkovú** – výdavkami zo ŠR sa zabezpečujú rozličné úlohy štátu;

| Príjmy                                                                                                                                                                                                      | Výdavky                                                                                                              |
|-------------------------------------------------------------------------------------------------------------------------------------------------------------------------------------------------------------|----------------------------------------------------------------------------------------------------------------------|
| A: Daňové príjmy<br>- príjmy z priamych daní (napr.: daň z príjmov FO, PO, atď...)<br>- príjmy z nepriamych daní (napr.: daň z pridanej hodnoty; atď...)<br>- príjmy z ostatných daní (napr.: miestne dane) | A: Výdavky ministerstiev<br>- výdavky kancelárie prezidenta<br>- výdavky Národnej rady (NR)<br>- výdavky Úradu vlády |
| B: Nedaňové príjmy<br>- clo                                                                                                                                                                                 | B: Výdavky iných vládnych organizácií                                                                                |
| C: Granty, dotácie a [transfery](https://www.vssr.sk/clanok-z-titulky/uctovanie-transferov-2018-10.htm/)<br>- napr.: prostriedky z rozpočtu Európskej únie                                                  | C: Splátky pôžičiek                                                                                                  |
|                                                                                                                                                                                                             | D: Dotácie                                                                                                           |
|                                                                                                                                                                                                             | E: Verejná spotreba obyvateľstva<br>- transfery k domácnostiam a obciam                                              |
|                                                                                                                                                                                                             | F: Prostriedky z rozpočtov EÚ                                                                                        |

Rozhodujúcim príjmom do štátneho rozpočtu sú **dane** (*až okolo 80 %*).

### Rozpočtový proces

Práce ktoré súvisia s tvorbou ŠR na príslušný kalendárny rok nazývame **rozpočtový proces**.

Má tieto etapy:

1. {z}**Vypracovanie návrhu ŠR**{/z} – u nás ho vypracováva ministerstvo financií SR na základe požiadaviek jednotlivých rezortov;
2. {z}**Schválenie návrhu ŠR**{/z} – vypracovaný návrh ŠR sa posudzuje alebo prerokuje vo vláde. Vzniká vládny návrh ŠR, ktorý sa potom schvaľuje v parlamente. Schválený ŠR na potom charakter zákona. Je záväzný, zmeny v ňom môže robiť len parlament;
3. V priebehu roka sa sleduje {z}**plnenie jednotlivých príjmov a výdavkov**{/z}. Môžu sa prijať opatrenia na odstránenie v prípade zistenia nedostatkov,
4. {z}**Vypracovanie a schválenie štátneho záverečného účtu**{/z} – Ministerstvo financií vypracováva záverečnú správu o plnení príjmov a výdavkov. Štátny záverečný účet vypracúva Ministerstvo financií SR a schvaľuje parlament;

Konečný výsledok hospodárenia môže byť formou:

- {color=green}vyrovnaný rozpočet{/color} (`príjmy = výdavky`)
- {color=lightblue}prebytkový rozpočet{/color} (`príjmy > výdavky`)
- {color=red}schodkový rozpočet{/color} (`príjmy < výdavky`)

### Rozpočtové zásady

Pri zostavovaní rozpočtov platia zásady, ktoré vychádzajú z konkrétnych podmienok ekonomiky:

- **zásada úplnosti** – vyžaduje požiadavku vykazovať príjmy a výdavky tzv. **brutto systémom** – t. j. v celkových sumách;
- **zásada jednotnosti** – všetky príjmy a výdavky štátu obsahuje jediný ŠR;
- **zásada reálnosti** – pri vypracovaní návrhu ŠR sa musí vychádzať z reálnych možností ekonomiky t.j. z reálnych príjmov;
- **zásada ročnej platnosti** – uplatňuje sa vo všetkých krajinách sveta;
- **zásada vyrovnanosti, schodkovosti alebo prebytkovosti**;
- **zásada verejnosti a publicity** – vychádza z požiadavky, aby sa rozpočet verejne publikoval, s cieľom informovať obyvateľstvo o rozpočte a jeho plnení v priebehu roka a po jeho skončení;

## Daňová sústava SR

- predstavuje **súhrn daní, ktoré možno vyberať na území SR v príslušnom zdaňovacom období**, napr. za mesiac, štvrťrok, kalendárny rok;
- daňová sústava prispôsobená podmienkam trhovej ekonomiky sa u nás **zaviedla 1. januára 1993**, odvtedy prešla viacerými úpravami;

- od 1. januára 2012 nadobudol účinnosť Zákon o finančnej správe. Daňové riaditeľstvo SR a Colné riaditeľstvo sa zlúčili do Finančného riaditeľstva SR - je riadiacim orgánom zlúčenej daňovej a colnej správy. Daňové úrady ako súčasť novej finančnej správy zostali v roku 2012 zachované, zmenila sa ich územná pôsobnosť.
- Daňových úradov je 8. Má 39 pobočiek daňových úradov a 42 kontaktných miest;

### Členenie daní

V súčasnosti tvoria daňovú sústavu tieto dane:

1. Dane z príjmov
    - {color=orange}daň v príjmov FO{/color};
    - {color=orange}daň z príjmov PO{/color};

2. Miestne dane
    - {color=lightblue}daň z nehnuteľností{/color};
    - {color=lightblue}daň z motorových vozidiel{/color};
    - {color=lightblue}daň za psa{/color};
    - daň za užívanie verejného priestranstva;
    - daň za ubytovanie;
    - daň predajné automaty;
    - daň za nevýherné hracie prístroje;
    - daň za vjazd a zotrvanie motorového vozidla v historickej časti mesta;
    - daň za jadrové zariadenia;

3. Spotrebné dane
    - {color=green}daň z pridanej hodnoty{/color};
    - *Zákon o spotrebnej dani z alkoholických nápojov:*
        - spotrebná daň z vína;
        - spotrebná daň z piva;
        - {color=green}spotrebná daň z liehu{/color};
    - spotrebná daň tabakových výrobkov;
    - spotrebná daň z minerálneho oleja;
    - spotrebná daň z elektriny, uhlia a zemného plynu;

### Základné daňové pojmy

#### Daň

- je povinná zákonom určená platba, ktorú odvádza FO a PO v určitej výške a stanovenej lehote, má vynútiteľný charakter.

#### Subjekt dane

Je ním FO alebo PO, ktorá je povinná platiť daň.

**Rozlišujeme tieto subjekty dane**:

- **daňovník** – je ten, koho daň priamo zaťažuje, odvádza daň správcovi väčšinou sám zo svojho príjmu alebo majetku,
- **platiteľ** – je zodpovedný za výpočet dane a jej odvedenie správcovi, daňové zaťaženie ale znáša niekto iný – daňovník, súvisí s nepriamymi daňami,
  - napr. platiteľom DPH je maloobchod, ktorý predáva tovar pričom daň zaťažuje kupujúceho, ktorý ju zaplatí v cene tovaru - je daňovník,
- **daňový dlžník** – je osoba, ktorej vznikla povinnosť zaplatiť daň.

#### Predmet (objekt) dane

Predmetom je to, z čoho sa platí daň. Môže to byť napr. mzda zamestnanca, zisk podniku, nehnuteľnosť, tovar a pod.

#### Základ dane DPH

Je kvantitatívne vyjadrenie predmetu dane, z ktorého sa vypočíta daňová povinnosť.

**Základ môže byť vyjadrený**:

- **hodnotovo** – v peniazoch;
- **špecificky** – v naturálnych jednotkách;
- **kombinovane**;

Spôsob výpočtu základu dane závisí od druhu dane.

#### Sadzba dane

Je nástroj, prostredníctvom ktorého sa z daňového základu vypočíta konkrétna výška daňovej povinnosti

**Môže byť určená:**

- **pevnou sumou na mernú jednotku** – napr. sadzba spotrebnej dane z vykurovacieho oleja je 111,50,- € / 1000 kg;
- **percentuálne** - napr. daň z príjmov FO je 19% zo základu dane;
- **kombináciou pevnej sumy a percenta** – napr. spotrebná daň z cigariet (pevná suma na 1000 ks cigariet + určité % z ceny cigariet);

### Vedľajšie daňové pojmy

#### Správca dane

Je úrad, ktorý vykonáva rôzne činnosti týkajúce sa daní.

**Môže to byť**:

- daňový úrad,
- colný úrad,
- miestny úrad.

#### Miestna príslušnosť subjektu dane

Určuje, ktorému správcovi dane subjekt patrí.

**Platí, že**:

- **FO** sa riadi miestom svojho trvalého pobytu;
- **PO** sa riadi miestom svojho trvalého sídla;

#### Zdaňovacie obdobie

Je obdobie, za ktoré je subjekt dane povinný platiť daň (rok, mesiac).

#### Daňové priznanie

Je tlačivo, na ktorom sa vypočíta daň a ktoré predkladá subjekt správcovi dane.

#### Daňové oslobodenie

Je oslobodenie od platenia dane uvedené v daňovom zákone.

### Sústava nepriamych daní

Nepriame dane sú uhrádzané fyzickými a právnickými osobami v cenách tovarov a služieb, sú odvádzané výrobcami a poskytovateľmi služieb.

**Patrí sem**:

- Daň z pridanej hodnoty (DPH);
- Spotrebná daň;

#### Daň z pridanej hodnoty (DPH)

Upravuje ju zákon číslo 222/2004 Zbierky zákonov o DPH v znení neskorších predpisov.

**DPH je**:

- **nepriamou daňou spotrebného charakteru** - pretože ju zaplatí konečný spotrebiteľ v cene nakúpeného tovaru (je to daňovník), ale odvedie ju iný subjekt (platiteľ, napr. výrobca, obchodník dovozca,....);
- **všeobecná univerzálna daň** - znamená, že zdaňuje všetok tovar a služby (okrem oslobodených), v cene tovaru, a to domáci tovar ako je dovoz tovaru;
- **viacstupňová daň** - odvádza sa na jednotlivých stupňoch transformačného procesu, na každom stupni produkcie sa zdaňuje len hodnota, ktorá sa v dôsledku podnikateľskej činnosti na výrobku oproti predchádzajúcemu stupňu pridala, to znamená, že daň sa platí len z pridanej hodnoty;
- **neutrálna daň** - nerozlišuje, či ide o súkromné alebo verejné vlastníctvo, či ide o obchodný alebo výrobný podnik, tuzemský nákup alebo predaj, dovoz tovaru;
- **nesociálna daň** - viac zaťažuje daňovníkov s nižšími príjmami, všetci musia platiť daň v rovnakej výške;
  - *napr.: v čase krízi vojny na Ukrajine ceny stúpajú, ale ľudia stále platia rovnakú DPH - preto štát zavádza opatrenia na zníženie sadzieb DPH na vybrané tovary a služby*

##### Predmet dane DPH

Predmetom dane z pridanej hodnoty sú zdaniteľné obchody.

**Zdaniteľným obchodom sú:**

- **dodanie tovaru**:
  - za protihodnotu v tuzemsku uskutočnené zdaniteľnou osobou;
    - *napr.:* dodanie pečiva od výrobcu do obchodu, patrí sem aj dodanie hmotného majetku - hnuteľného i nehnuteľného;
    - dodanie elektriny, vody, tepla, dodanie stavby, atď...;
- **poskytnutie služby** - za protihodnotu v tuzemsku uskutočnené zdaniteľnou osobou;
  - Patrí sem poskytnutie rôznych služieb, napr. aj prenájom hnuteľných i nehnuteľných vecí...;
- **nadobudnutie tovaru** - za protihodnotu v tuzemsku (SR)z iného členského štátu EÚ;
  - ide o tzv. intrakomunitárne nadobudnutie tovaru. Nadobúdateľ si pri nadobudnutí tovaru z iného členského štátu musí dodaný tovar sám zdaniť (samozdanenie);
  - podmienkou je aby kupujúci (nadobúdateľ) aj predávajúci boli zaregistrovaní vo svojich štátoch ako platitelia DPH, mali právo disponovať tovarom ako vlastníci a aby bol tovar skutočne (fyzicky) dodaný do tuzemska;
    - tovar sa zdaňuje v krajine určenia, to je v krajine, ktorá tovar nadobudla;
      - *napr.:* slovenský podnikateľ platí DPH v SR nakúpi tovar od rakúskeho dodávateľa, ktorý je platiteľom DPH v Rakúsku. Ide o zdaniteľný obchod - nadobudnutie tovaru z iného členského štátu EÚ. Rakúsky dodávateľ uvedie vo faktúre, ktorú vystaví slovenskému dodávateľovi cenu tovaru bez DPH. Tovar sa bude zdaňovať v SR podľa slovenského daňového práva.
- **dovoz tovaru do tuzemska** - z územia tzv. "Tretích štátov" (štáty mimo európskej únie).

##### Sadzba DPH

Základná sadzba DPH na tovary a služby v Slovenskej republike je 20 %. Následne zákon o DPH vymenúva tie tovary a služby, na ktoré sa použije znížená, 10 % sadzba dane. Patria sem predovšetkým vybrané druhy potravín, vybrané lieky a zdravotnícke potreby, knihy, noviny a časopisy (za určitých podmienok).

**V tej nastáva od roku 2023 zmena**:

- Znížená 10 % sadzba DPH na plnenia poskytované v súvislosti so športom a na gastro od 1. apríla 2023

Od roku 2023 sa zavádza aj ďalšia znížená sadzba DPH vo výške **5 %** zo základu dane **v súvislosti s nájomným bývaním**.

**Na účely tohto zákona sú vymedzené pojmy**:

- **tuzemsko** - územie SR;
- **zahraničie** - územie iných členských štátov EÚ;
- **územie 3 štátov** - územie štátov, ktoré nie sú členmi EÚ;
  - *napr.:* dovozcovia z Číny;
- územie Európskeho spoločenstva - je tuzemsko +ostatne členské štáty EÚ

**Zdaniteľná osoba** - je to každá FO alebo PO, ktorá vykonáva akúkoľvek ekonomickú činnosť bez ohľadu na účel alebo výsledky tejto činnosti (nemusí vždy dosahovať zisk).

*Zdaniteľnými osobami sú napr.*:

- obchodné spoločnosti,
- štátne podniky,
- FO, ktoré podnikajú na základe živnostenského listu – živnostníci,
- samostatné hospodáriaci roľníci,

##### Registračná povinnosť

**Registračná povinnosť platiteľa DPH môže byť**:

- povinná
- dobrovoľná

**Povinná registrácia sa vzťahuje na**:

- PO, ktoré majú na území SR sídlo alebo prevádzkareň;
- FO, ktoré majú na území SR miesto podnikania alebo bydlisko;
- zahraničnú osobu, ak ručne a v tuzemsku vykonáva činnosť ktorá podlieha dani;

Od 1. januára 2023 túto povinnosť nemajú zdaniteľné osoby, ktoré vykonávajú výhradne poisťovacie služby, finančné služby a dodanie a nájom nehnuteľnosti oslobodené od dane.

**Povinná registrácia**:

- vzniká zdaniteľným osobám, ktoré dosiahli obrat 49 790,- € predchádzajúcich po sebe nasledujúcich 12 kalendárnych mesiacov;
- sú povinné podať daňovému úradu žiadosť o registráciu;

**Dobrovoľná registrácia:**

- ak osoba nedosiahla obrat 49 790,- € predchádzajúcich po sebe nasledujúcich 12 kalendárnych mesiacov, môže sa dať dobrovoľne zaregistrovať z dôvodu lepšieho konkurenčného prostredia.
- môže o ňu požiadať osoba, ktorá ešte neuskutočnila zdaniteľné obchody, ale je pre ňu dôležité, aby v budúcnosti bola platiteľom DPH.
  - *napr.:* ak bude obchodovať s platiteľmi dane, ak by nebola aj ona platiteľom, platitelia dane by si nemohli uplatniť odpočet dane, stratili by záujem s ňou obchodovať.

**DIČ** - je daňové identifikačné číslo, ktoré pridelí daňový úrad na začiatku podnikateľskej činnosti. Daňové identifikačné číslo je 10-miestne číslo a prideľuje sa každému podnikateľovi - teda právnickým osobám (firmám), ale aj fyzickým osobám (živnostníkom);
**IČ DPH** - znamená identifikačné číslo pre daň z pridanej hodnoty (DPH);

Pričom DIČ sa prideľuje každému podnikateľovi, IČ DPH majú pridelené len platitelia DPH.

###### Zrušenie registrácie

Platiteľ dane registrovaný pre daň podľa § 4 zákona o DPH môže podať žiadosť o zrušenie registrácie podľa § 81 ods. 1 zákona o DPH, ak:

- uplynul jeden rok odo dňa, keď sa stal platiteľom dane a zároveň
- jeho obrat nedosiahol za 12 predchádzajúcich po sebe nasledujúcich kalendárnych mesiacov 49 790,- €.

##### Zdaňovacie obdobie DPH

Zdaňovacím obdobím platiteľa je kalendárny mesiac.

Platiteľ sa môže rozhodnúť pre zdaňovacie obdobie:

- kalendárny štvrťrok, ak uplynulo viac ako 12 kalendárnych mesiacov od konca kalendárneho mesiaca, v ktorom sa stal platiteľom, a za 12 predchádzajúcich po sebe nasledujúcich kalendárnych mesiacov nedosiahol obrat 100 000,- €

##### Základ dane

Základom dane pri dodaní výrobkov alebo služieb a pri nadobudnutí je:

- cena, ktorá neobsahuje daň - cena bez DPH;
- cena, ktorá obsahuje daň - cena s DPH;
- colná hodnota (pri dovoze tovaru z 3. štátov) - pri zdaniteľných obchodoch, ktoré sa uskutočňujú medzi tuzemskom a 3. štátmi, t. j. dovoz tovaru zo štátov mimo EÚ, nadobúdame tovar bez DPH a platí sa v štáte, v ktorom sa vyberie aj clo.

##### Výpočet dane

DPH sa odvádza z hodnoty, ktorú platiteľ dane pridal k cene tovarov a služieb v určitej fáze ich výroby alebo predaja.

**Poznáme tieto metódy výpočtu DPH**:

- **Nepriamu (fakturačnú) metódu** - základom tejto metódy je cena, ktorá neobsahuje DPH, potom DPH sa vypočíta ako percento zo ZD:
  - tento spôsob výpočtu sa používa pri bezhotovostnom platobnom styku (*napr.: pri predaji na faktúru*).

[center]

```plain
DPH = cena bez DPH × sadzba dane (v percentách)
```

[/center]

- **Priamu metódu** - základom dane tejto metódy je cena, ktorá obsahuje DPH. DPH vypočítame ako podiel násobku ceny s daňou a sadzby dane a súčtu 100 a sadzby dane.
  - tento spôsob výpočtu sa používa pri hotovostnom platobnom styku, dokladom je zvyčajne výstup z registračnej pokladnice – pokladničný blok.

[center]

```plain
DPH = (cena s DPH × sadzba dane) ÷ (100 % + sadzba dane)
```

[/center]

**Platiteľ dane osobitne sleduje a eviduje**:

- **daň za prijaté zdaniteľné plnenie** - je to daň pri nákupe, daň na vstupe, ktorú zaplatí kupujúci predávajúcemu v cene výrobku alebo služby

DPH

| Daň pri nákupe<br/>VSTUP |   |
|:-----------------------:|---|

- **daň za uskutočnené zdaniteľné plnenie** – je to daň pri predaji, daň na výstupe, ktorú zahrnie predávajúci do predajnej ceny svojich výrobkov alebo služieb a uplatní si ju ako súčasť ceny za svoje uskutočnené zdaniteľné plnenia.

DPH

|   | Daň pri predaji<br/>VÝSTUP |
|:-:|:-------------------------:|

*[ŠR]: Štátny rozpočet je centralizovaný peňažný fond štátu, ktorý je vytváraný, rozdeľovaný a používaný predovšetkým s využitím nenávratného a neekvivalentného spôsobu rozdeľovania.
*[daň]: Daň je povinná zákonom určená platba, ktorú odvádza FO a PO v určitej výške a stanovenej lehote, má vynútiteľný charakter.
*[subjekt dane]: Subjektom dane je fyzická alebo právnická osoba, ktorá je povinná platiť daň.
*[DPH]: Daň z pridanej hodnoty je nepriama daň spotrebného charakteru, ktorú zaplatí konečný spotrebiteľ v nákupnej cene tovaru alebo služby.
